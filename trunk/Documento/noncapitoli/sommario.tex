\begin{sommario}

Al giorno d'oggi la sempre più vasta domanda di contenuti audiovisivi specifici sta obbligando i vari distributori di servizi quali \corsivo{Video on Demand} e \corsivo{IP Television} a utilizzare algoritmi di raccomandazione per aiutare l'utente nella fase di scelta.

Nel corso degli anni è stata creata una gran quantità di algoritmi in grado di effettuare una raccomandazione e quest'enorme offerta ha reso la vita incredibilmente difficile a tutti coloro che han dovuto tenere aggiornate le varie piattaforme di suggerimenti e test sull'efficacia degli stessi. Ed è proprio questa fase di test che più preoccupa in quanto è computazionalmente molto impegnativa. 

La ricerca della \corsivo{semplificazione} e dell'\corsivo{estendibilità} è l'obiettivo che ci si pone in questa tesi: per un momento si vuole interrompere la ricerca di nuovi algoritmi o nuove metodologie di test, in favore di una reingegnerizzazione di tutto il sistema di raccomandazione, rendendolo più leggibile anche ai non addetti ai lavori e soprattutto facilmente estendibile per i nuovi algoritmi che verranno sicuramente ideati negli anni a venire.

Il tutto viene realizzato appoggiandosi a quell'incredibile strumento che è Matlab, in modo da tralasciare l'ideazione di strutture dati complesse, lasciando tutta la complessità al linguaggio di programmazione. Matlab, infatti, implementa delle funzioni in grado di calcolare in maniera molto rapida complesse strutture matematiche, che altrimenti richiederebbero una fase di programmazione molto più lunga.

\end{sommario}